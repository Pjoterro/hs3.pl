---
title: '#define normalność - konferencja o neuroróżnorodności'
tags: ["hs3"]
outputs:
- html
- calendar
eventInfo:
  dates:
    extra:
      2022-03-26 10:00-23:59:
---
\*\*UWAGA!\*\* Aby wziąć udział w wydarzeniu należy się zarejestrować: -> <https://app.evenea.pl/event/definenormalnosc/>

 \*\*Neuroróżnorodność\*\* to perspektywa patrzenia na ludzkie umysły, która zakłada, że nie ma jednego "normalnego" umysłu, ale każdy człowiek ma unikalny układ nerwowy z unikalną kombinacją zdolności i potrzeb. To między innymi: ADHD, spektrum autyzmu w tym zespół Aspergera, dysleksja, dyspraksja, dyskalkulia, zespół Tourette'a, wysokowrażliwość.

 Organizujemy konferencję o neuroróżnorodności, bo znajomość tematu wśród społeczeństwa jest mała lub bliska zeru. Chcemy nie tylko zwiększyć świadomość, ale też zaprosić do dyskusji na tematy, które są dla Ciebie ważne. Dlatego konferencja będzie podzielona na dwa bloki: część wykładowa i Open Space, gdzie agendę spotkania tworzą sami uczestnicy.

 #### \*\*Dla kogo?\*\*

 Konferencja jest skierowana do:

 \* Dorosłych zainteresowanych tematem  
\* Osób, które czują inaczej i zastanawiają się nad diagnozą  
\* Osób, które żyją lub pracują z osobą neuroróżnorodną (partner, rodzeństwo, kolega, przyjaciel, pracownik, szef)  
\* Rodziców i opiekunów dzieci, które są zdiagnozowane lub w trakcie diagnozy i zastanawiają się jak poradzą sobie ich podopieczni w dorosłym życiu  
\* Specjalistów: terapeutów, psychologów, nauczycieli, naukowców, którzy chcą zwiększyć swoją wiedzę lub podzielić się swoim doświadczeniem  
\* Organizacji, które działają w obszarze neuroróżnorodności i robią dobre rzeczy  
\* Osób ze środowiska IT, żeby pokazać jak można wspomóc wykorzystując swoje umiejętności poprzez udzielanie się w projektach open source.

 ## \*\*Harmonogram\*\*

 ##### \*\*Wykłady 10:00-13:00\*\*

 \* Przywitanie uczestników  
\* Neuroatypowe: \*\*Ida Tymina i Sabina Markowska\*\* -\*"Zarządzanie neuroróżnorodnością w firmie"\*  
\* asperIT: \*\*Tomasz Jasiński\*\* - \*#NEURODIVERSITY czyli jak firmy w Polsce budują neurozdywersyfikowane zespoły"\*  
\* \*\*Szymon Moliński\*\* - "Nie wyciągaj wniosków zbyt szybko, czyli o spektrum autyzmu w kontekście geografii"  
\* \*\*Karolina Magierek\*\* -TBA  
\* \*\*Ola Rodzewicz\*\* -\*"Diagnoza różnicowa i ocena funkcjonalna okiem #Facetki\_z\_Poradni"\*  
\* \*\*Jacek Ambrosiewicz\*\* \- TBA

 ##### \*\*Przerwa obiadowa 13:00-14:00\*\*

 ##### \*\*Open Space 14-18\*\* \*\*Prowadzenie Fundacja DO\*\*

 Podczas wydarzenia przewidzieliśmy również przestrzeń na spotkania w technologii Open Space. Każdy uczestnik może zgłosić temat dyskusji, a inni mogą się do niego przyłączyć. Spotkamy się w małych grupach i będziemy mogli przedyskutować ważne dla nas tematy. Do grup Open Space'owych mogą dołączyć również prelegenci.

 Open Space podczas naszej Konferencji to przestrzeń otwarta na wszystko, co dla Ciebie ważne.

 Masz pomysł? Pytanie? Propozycję rozwiązania jakiegoś problemu? Doświadczenie, którym chcesz się podzielić? A może po prostu chcesz posłuchać, co inni mają do powiedzenia?

 Nic prostszego - zgłoś swój temat, wybierz czas i miejsce i zaproś innych do spotkania :-)

 Jak tylko poczujesz, że woła Cię temat zgłoszony przez kogoś innego - dołącz do rozmowy.

 Notuj.

 W prezencie dla Ciebie i pozostałych uczestników udostępnimy kompletną dokumentację z tego Wydarzenia.

 Zobacz krótki film i dowiedz się więcej o metodzie Open Space: [<https://youtu.be/P8tpkQJQ9AY](https://youtu.be/P8tpkQJQ9AY>)

 #### \*\*Rejestracja\*\*

 Nie prowadzimy selekcji, o udziale w wydarzeniu decyduje kolejność zgłoszeń. Wydarzenie jest bezpłatne. Rejestracja do 25 marca do godziny 20:00

 Aby wziąć udział w wydarzeniu należy się zarejestrować: -> <https://app.evenea.pl/event/definenormalnosc/>

 #### \*\*Dowiedz się więcej\*\*

 Więcej informacji dostępne na stornie[<https://www.define-normalnosc.hs3.pl/](https://www.define-normalnosc.hs3.pl/>)

 Link do spotkania na platformie zoom prześlemy mailem dzień przed konferencją.

 W razie pytań proszę o kontakt na adres \*\*[masked]\*\* lub na naszym serwerze Discord [<https://hs3.pl/join](https://hs3.pl/join>).

 
    