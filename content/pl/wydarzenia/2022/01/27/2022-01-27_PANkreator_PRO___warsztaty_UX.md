---
title: 'PANkreator PRO _ warsztaty UX'
tags: ["hs3"]
outputs:
- html
- calendar
eventInfo:
  dates:
    extra:
      2022-01-27 15:00-23:59:
---
Aktualizacja!  
Wszystkie miejsce są już zajęte. Jeśli chciałbyś wpisać się na listę rezerwową daj nam znać mailem na adres [masked]

 Uwaga!  
Aby wziąć udział w wydarzeniu należy zapisać się pod linkiem -> <https://app.evenea.pl/event/pankreatorux>

 IKM, PAN Biblioteka Gdańska, Biblioteka PG oraz my HS3 wspólnie chcemy nie tylko zreanimować bota PANkreator, ale dodać mu nowe funkcjonalność - przygotować jego wersję PRO.

 Kiedy: 27 stycznia 2022, 15:00-17:00.

 Gdzie: Instytut Kultury Miejskiej (stacjonarnie)

 liczba miejsc ograniczona – zapisz się!

 Złożyliśmy wspólnie wniosek o dofinansowanie prac nad rozwojem istniejącego już bota do MKDNiS w ramach programu Rozwoju Sektorów Kreatywnych.

 Zależy nam, aby bot stał się pomocnym i intuicyjnym narzędziem dla użytkowników bibliotek cyfrowych. Planujemy, że stanie się asystentem zarówno bibliotekarzy jak i czytelników. Będzie przygotowywał profesjonalne kwerendy biblioteczne.

 Dodatkowo będzie publikował codzienne posty … równo sprzed stu lat opierając się na zdigitalizowanej prasie codziennej. Prace nad botem oprzemy o zbiory gdańskich bibliotek, ale fakt że Pomorska Biblioteka Cyfrowa oparta jest o system tożsamy z pozostałymi polskimi bibliotekami, wypracowane przez nas rozwiązanie będzie łatwe do zimplementowania w całej sieci.

 🅳🅾🅱🆁🆈 ​ 🅿🅾🅲🆉🅰̨🆃🅴🅺

 Całość rozpoczniemy od rozpoznania konkretnych potrzeb potencjalnych użytkowników bota. Tym samym zaprosimy was na warsztaty UX, które poprowadzi dr Natalia Brylowska.

 👉 Co będziemy robić?  
Wspólnie spotkamy się i zaprojektujemy BOTa Bibliotecznego, który będzie pomagał użytkownikom bibliotek w kwerendach.  
W trakcie warsztatów wykorzystamy metody badania i projektowania w duchu User Experience. Będziemy myśleć o potrzebach przyszłych użytkowników, badać ich doświadczenie i projektować rozwiązania, które spełnią ich oczekiwania.

 👉 Z kim się spotkamy:  
Zapraszamy osoby, którym przydałaby się pomoc w kwerendach: studentów, naukowców, dziennikarz i pasjonatów, projektantów.  
W spotkaniu wezmą udział osoby pracujące w bibliotekach i archiwach, które podzielą się swoją wiedzą na temat wyszukiwania zbiorów.

 Jeśli chcecie mieć wpływ na powstanie użytecznego bibliotecznego narzędzia i poznać tajniki projektowania rozwiązań informatycznych, dołączcie do nas! – zapisy.

 \*\*\*\*\*\*\*\*\*\*\*\*\*\*\*\*\*\*\*\*\*\*

 Zgodnie z art. 13 ust. 1 Ogólnego Rozporządzenia o Ochronie Danych (RODO) informujemy, że:  
1. Administratorem danych osobowych wskazanych powyżej oraz dotyczących pomiaru temperatury ciała jest Instytut Kultury Miejskiej  
2. Kontakt do Inspektora Ochrony Danych z ramienia IKM: [masked].  
3. Przetwarzanie Państwa danych osobowych jest niezbędne do celów wynikających z prawnie uzasadnionych interesów realizowanych przez administratorów oraz ze względów związanych z interesem publicznym w dziedzinie zdrowia publicznego z uwagi na istniejący stan zagrożenia epidemiologicznego. 4.  
4. Administrator przetwarzaja dane na podstawie art. 6 ust. 1 lit a), art. 6 ust. 1 lit. f) oraz art. 9 ust. 2 lit. i) RODO w związku z art. 11 ust. 1 ustawy z dnia 2 marca 2020 r. o szczególnych rozwiązaniach związanych z zapobieganiem, przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych.  
5. Pani/Pana dane osobowe będą przechowywane przez administratora danych przez okres 14 dni, po tym okresie podlegają zniszczeniu.  
6. Pani/Pana dane nie będą udostępniane innym podmiotom, z wyjątkiem Organizatora Wydarzenia, czyli Instytutu Kultury Miejskiej, ul. Długi Targ 39/40,[masked] Gdańsk.  
7. W sytuacji wystąpienia objawów chorobowych Pani/Pana dane osobowe ww. zostaną udostępnione GIS oraz właściwym ze względu na miejsce zamieszkania stacjom sanitarno-epidemiologicznym.  
8. Pani/Pana dane nie podlegają przetwarzaniu w sposób zautomatyzowany, w tym również w formie profilowania.  
9. W granicach określonych przepisami ogólnego rozporządzenia o ochronie danych osobowych RODO, posiada Pani/Pan prawo wglądu do swoich danych oraz ich poprawiania, ograniczenia przetwarzania, przenoszenia, a także żądania zaprzestania przetwarzania danych, pod warunkiem, że są już zbędne do realizacji celu, dla którego zostały zebrane oraz że obowiązek ich przetwarzania nie wynika z obowiązujących przepisów.  
10. W przypadku powzięcia informacji o niezgodnym z prawem przetwarzaniu danych osobowych przysługuje Pani/Panu prawo wniesienia skargi do organu nadzorczego właściwego w sprawach ochrony danych osobowych.  
11. Pozyskanie ww. danych osobowych, wynika z wytycznych Ministerstwa Kultury i Dziedzictwa Narodowego, Ministerstwa Rozwoju oraz Głównego Inspektora Sanitarnego wydanych dla organizatorów imprez kulturalnych i rozrywkowych w trakcie epidemii wirusa SARS-CoV-2 w Polsce. Zbieranie ich jest niezbędne dla ułatwienia służbom sanitarnym dochodzenia epidemiologicznego na wypadek wystąpienia sytuacji, że osoba zakażona, pomimo stosowanych środków ochrony i zabezpieczeń, brała udział w danym wydarzeniu artystycznym.

 
    