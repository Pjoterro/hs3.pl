---
title: 'Zhackuj siebie #1'
tags: ["hs3"]
outputs:
- html
- calendar
eventInfo:
  dates:
    extra:
      2021-03-18 18:00-23:59:
---
Zapraszamy na nowy cykl spotkań, w trakcie których zhackujemy twój mózg.

 Marzysz o tym, żeby być jak twój komputer? Wciągają cię wszystkie lifehacki? A może zwyczajnie chcesz się uczyć więcej i szybciej bo ogarniasz jednocześnie studia, pracę dom i kuwetę?

 Wszystko byłoby cudownie proste, gdyby dało się dołożyć człowiekowi trochę pamięci i włączyć multitasking. I na szczęście można!

 W trakcie tego cyklu dowiesz się jak zarządzać czasem, zadaniami i własnym rozwojem, Kto wie, może także dowiesz się jak odnaleźć się w nowym świecie cudownych technologii i homeoffice? Sprawdź to.

 Agenda:

 ----------------------------------------------------

 1. Szymon Moliński - Zarządzanie projektami freelancera w Notion i nie tylko: jak radzę sobie z wielozadaniowością.

 W momencie, kiedy stwierdzamy, że musimy poświęcić swoje hobby, rodzinę albo jeden z projektów, bo zaczyna brakować nam czasu, oznacza to, że jest już za późno. Zarządzanie sobą i projektami jest sztuką niełatwą. Z pomocą przychodzą nam jednak nowoczesne narzędzia - i o jednym z nich będzie ta prezentacja. Omówimy na niej zalety wykorzystywania Notion w swojej codzienności, ale również w szerszych przedziałach czasu, tygodniowych, miesięcznych i rocznych.

 Szymon Moliński - Kiedy oczami wyobraźni widzisz gościa, który kręci się na głowie w rytm hip hopowej muzyki a później siada do programowania w Pythonie, również w rytm hip hopowych sampli, wtedy wiesz, kto będzie prowadził tę prezentację. W ciszy zarządza tylko projektami Data Science. Jako typowe dziecko ulicy jest za całkowicie otwartą nauką, powszechną edukacją i większą ilością zajęć sportowych dla dzieci i dorosłych. Chcesz wiedzieć więcej, to zajrzyj na Linkedin: <https://www.linkedin.com/in/szymonmolinskipl/>

 ----------------------------------------------------

 2. Mateusz Bełczowski - Wykorzystanie aplikacji Todoist do zarządzania zadaniami zarówno w życiu prywatnym jak i zawodowym.

 Podczas prezentacji omówię, w jaki sposób wykorzystuję aplikację Todoist, żeby trzymać wszystko pod kontrolą i nie dać się zwariować pod natłokiem zadań: od tych błahych po projekty długoterminowe. Chociaż w prezentacji skupię się na Todoist, to postaram się, żeby przedstawione techniki dało się również zaadaptować w innych aplikacjach.

 Mateusz Bełczowski - Programista, project manager oraz trener programowania. Entuzjastycznie podchodzi do nieznanych mu zagadnień i uwielbia dzielić się wiedzą. Eksperymentuje z różnymi technikami związanymi z szeroko pojętą produktywnością. W wolnym czasie próbuje przebrnąć przez wydające się nie mieć końca listy książek do przeczytania oraz podcastów do przesłuchania. Do jego niezrozumiałych zainteresowań można zaliczyć śledzenie piłkarskich rozgrywek Ekstraklasy.

 ----------------------------------------------------

 3. Maciej Wierzbowski - wdrożenie Asany do planowania i zarządzania projektami w małym zespole.

 Podczas spotkania opowiem o moich próbach wdrożenia aplikacji Asana do planowania i zarządzania projektami w małym zespole konstruktorów, elektroników i programistów wytwarzającym aplikacje i urządzenia dla branży medycznej, m.in. do walki z Covid-19.

 Maciej Wierzbowski - Aktualnie pracownik w dziale bezpieczeństwa jednego z największych europejskich banków. Programista z wieloletnim doświadczeniem. Komercyjnie w branży IT od ponad 20 lat. Realizował projekty m.in. z branży medycznej, finansowej, naukowej, telekomunikacyjnej oraz bezpieczeństwa. Z przyjemnością dzieli się nabytą wiedzą i doświadczeniem oraz bierze udział w merytorycznych dyskusjach z szerokiego obszaru IT. Zwolennik stosowania dobrych praktyk wytwarzania oprogramowania oraz czystego kodu.

 ----------------------------------------------------

 Gdzie?  
Online na Discordzie kanał głosowy #sala spotkań  
Dołącz do nas już teraz → <https://discord.gg/AeUGR9m>

 Dla nie znających Discorda warto wcześniej zainstalować aplikację, aby poznać gdzie są odpowiednie funkcje.

 Photo by Nubelson Fernandes on Unsplash

 
    