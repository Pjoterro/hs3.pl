---
title: 'Zhackuj Siebie #2  Panel Dyskusyjny Rozwój Programisty '
tags: ["hs3"]
outputs:
- html
- calendar
eventInfo:
  dates:
    extra:
      2021-05-20 18:00-23:59:
---
Marzysz o karierze programisty? Chcesz rozwijać się w IT, ale nie do końca wiesz jak? A może jesteś starym wyjadaczem, który zasiedział się w projekcie?

 Tak czy owak, pewnie zastanawiasz się, jak wygląda rozwój programisty w praktyce i co się dzieje, gdy programista się nie rozwija. A jeśli się rozwija, to właściwie jak ten rozwój wygląda?

 Jeśli "Eat, code, sleep, repeat" to za mało, to świetnie trafiasz :)  
Zapraszamy na nowy cykl spotkań, w trakcie których zhackujemy twój mózg.

 Rozwój programisty to już drugie spotkanie z cyklu Zhackuj Siebie. Tym razem będzie to panel, w trakcie którego swoim doświadczeniem podzielą się:

 Mikołaj Lewandowski

 Senior Python Developer i Technical Leader w STX Next. Trener programowania w infoShare Academy, autor kursów online i bloga programistycznego PyJazz.pl. Entuzjasta Software Craftsmanship i pragmatycznego podejścia do rozwijania systemów. Wierzy w ideę Civic Tech i to, że technologia może zmienić świat. W wolnym czasie zajmuje się głównie sportem, ostatnio próbując swoich sił w triathlonie.

 Michał Gryko

 Absolwent Elektroniki na Politechnice Gdańskiej, od 16 lat pracuję i rozwijam się jako ... (tu wstaw aktualny buzzword określający sysadmina). Od dziecka zainteresowany elektroniką, często rozkładał rzeczy na części aby sprawdzić jak działają.

 Jakub Czapliński

 Przez ponad piętnaście lat pracy w IT zdobył doświadczenie w wielu technologiach i obszarach branży - od bycia administratorem, przez bycie programistą C#, Pythona czy Go, aż do szeroko pojętego devopsu. Budował zespoły i realizował projekty dla firm z wielu branż, o różnej skali - od korporacji do startupów. Jego filozofia podczas współpracy zakłada stworzenie zgranej i sprawnie współpracującej drużyny, stosującej narzędzia dobrane odpowiednio do stawianych przed nią wyzwań, a także dzielącej się wiedzą i wspomagającą się w zwiększaniu kompetencji. Ostatni punkt realizuje również prowadząc szkolenia z programowania oraz prezentując na lokalnych meetupach. Jest również współzałożycielem Icetek - młodego software house'u do zadań specjalnych, ukierunkowanego na tworzenie nowoczesnych aplikacji cloud-native i edge computing. Po godzinach zajmuje się sortowaniem klocków lego, komponowaniem muzyki elektronicznej i instalowaniem Kubernetesa na wszystkich urządzeniach posiadających procesor i dostęp do Internetu.

 Piotr Gaczkowski

 Entuzjasta muzyki i automatyzacji nudnych czynności. Uwielbia tworzyć proste rozwiązania na codzienne ludzkie problemy. Chętnie dzieli się wiedzą pisząc artykuły i prowadząc kursy. W branży IT od ponad dekady. Interesuje się tworzeniem produktów i społeczności.

 Czy to spotkanie mogłoby być mailem?  
Zdecydowanie nie, bo mail nie odpowie na pytania, a nasi hackerzy chętnie :)

 Gdzie?

 Wydarzenie będzie streamowane na Youtube <https://youtu.be/cZG-FLu1lFQ>

 Pytania można zadawać w komentarzach na Youtubie lub na Discordzie.

 After-party na Discordzie → <https://discord.gg/AeUGR9m>

 Dla nie znających Discorda warto wcześniej zainstalować aplikację, aby poznać gdzie są odpowiednie funkcje.

 Będzie też transmisja na Youtubie lub Twitchu - link będzie dostępny w dniu wydarzenia w komentarzu

 
    